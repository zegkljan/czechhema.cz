---
title: Co je HEMA?
layout: single
permalink: /hema/
classes: wide
---
HEMA je zkratka anglického sousloví "Historical European Martial Arts," v&nbsp;českém překladu historická Evropská bojová umění.
Jde o&nbsp;reinkarnaci Evropských bojových umění z&nbsp;desítek dochovaných historických manuálů od&nbsp;středověku až po&nbsp;19. století, které se různě překládají, interpretují a oživují rukama nadšenců do&nbsp;historie a bojových umění.

Na&nbsp;těchto stránkách, ale často i ve&nbsp;světě, je zkratkou HEMA myšlen bojový sport založený právě na&nbsp;historickém šermu.
Tento sport je do&nbsp;určité míry podobný sportovnímu šermu známému z&nbsp;olympiád, nicméně šermujeme s&nbsp;(bezpečnými) replikami historických zbraní a podle jiných pravidel, ale s&nbsp;moderními ochrannými pomůckami.
V&nbsp;tomto sportu se pořádají turnaje po&nbsp;celém světě včetně České republiky -- jen za&nbsp;sezónu 2023/2024 se v&nbsp;ČR odehrálo 12 turnajů v&nbsp;různých disciplínách a čeští šermíři se zúčastnili dalších 29 turnajů v&nbsp;zahraničí.

Existuje celosvětový rating HEMA šermířů -- [HEMA Ratings](https://hemaratings.com) -- který, podobně jako ELO v&nbsp;šachu, vyhodnocuje výkonnost šermířů na&nbsp;základě výsledků jejich soubojů.
Tento rating se běžně používá k&nbsp;nasazování šermířů do skupin na&nbsp;turnajích.

Příležitostí vidět takový HEMA turnaj je u nás během roku několik.
Stačí sledovat sekci [Turnaje](/turnaje/budouci), kde je seznam všech oznámených.