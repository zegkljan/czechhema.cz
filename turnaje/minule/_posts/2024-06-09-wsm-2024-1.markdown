---
title:  "Nultý ročník WSM v Brně - S&B, LS (1. kolo)"
date:   2024-06-09
last_modified_at: now
tags:
  - turnaj
  - Brno
  - dlouhý meč
  - meč a štítek
  - liga
header:
  teaser: https://scontent.fbrq1-1.fna.fbcdn.net/v/t39.30808-6/445186060_122107133096319761_7489924575528875242_n.jpg?_nc_cat=110&ccb=1-7&_nc_sid=75d36f&_nc_ohc=usDojrIij3MQ7kNvgFYW2FH&_nc_ht=scontent.fbrq1-1.fna&oh=00_AYCPbJmeW0pCUiVFzXPxFF80jFQRrR-3eiA-BnvDi3qmZg&oe=66820199
author_profile: true
author:
  name: "Základní údaje"
  bio: ""
  location : "Brno"
  links:
    - label: "Událost"
      icon: "fab fa-fw fa-facebook-square"
      url: "https://www.facebook.com/events/430176969955148"
sidebar:
  - text: |
      Zbraně:
        * dlouhý meč
        * meč a štítek
      
      Kategorie:
        * open
---
Šermíři a šermířky, hemisté a hemačky!
Warriors Shelter vyhlašuje nultý ročník Warriors Shelter Meetup, který se bude (ne)pravidelně konat v Brně!

## O co jde?
Pětkrát za "sezónu" se v předem určenou neděli sejdeme v Brně na naší hale a zašermujeme si, vždy ve dvou kategoriích.
Jedna z nich (dopolední) bude zahrnovat nějakou jednoruční zbraň, druhá (odpolední) pak vždy dlouhý meč.

## Kdy že to bude a co se bude šermovat?

* 9.6. - meč a štítek / dlouhý meč
* 28.7. - single rapír / dlouhý meč
* 11.8. - šavle / dlouhý meč
* 1.9. - kordík / dlouhý meč
* 29.9. - rapír a dýka / dlouhý meč

## Kdo se může zúčastnit?
Kdokoli, kdo se včas zaregistruje a přihlásí -- jedná se o zcela otevřenou ligu.
Registrace na první termín otevřeme již brzy!

## Musím se zúčastnit všech pěti kol WSM?
Ne!
Přijeď, jakkoli se Ti bude chtít a na tolik kol, na kolik Ti to vyjde.
Každé kolo budeme otevírat samostatně; jen na konci sezóny pak vyhodnotíme nejlepší (WSM) šermíře s jednoručkami a s dlouhým mečem.

## Jaká budou pravidla?
Tak ta upřesníme v dohledné době, ale nemusíš se bát žádných divokých experimentů.
Úplná (česká) klasika to ale také nebude.

## Jak budou jednotlivé turnaje probíhat?
I v tomto případě vše upřesníme v dohledné době, takže zatím jen v kostce:
Minimum účastníků bude 4, maximum 24 (cca).
Pokud bude dost přihlášených, budou šermíři rozdělení do divizí podle své výkonnosti (a s přihlédnutím k jejich výkonům v předchozích kolech WSM).
A protože je to meetup a ne klasický turnaj, tak každý účastník odšermuje vždy předem daný počet duelů, který bude zcela nezávislý, jak na konkrétním množství šermířů, tak i na jeho výhrách a prohrách.
Cílem je si pořádně zašermovat a o to nám jde v první řadě!

## Půjdou výsledky na HEMA Ratings / do českého žebříčku?
Bude-li na tom kole dost lidí (alespoň 8) z dost různých klubů (alespoň 3) - a zároveň nejméně 4 účastníci nebudou patřit mezi Brněnské Fechtery - pak ano.
Při nesplnění těchto podmínek se bude výsledek počítat pouze do WSM, ale nebudeme ho posílat nikam dál.

V příštích dnech vypíšeme pravidla a otevřeme registrace na první kolo!
Na viděnou v Brně!⚔️ 