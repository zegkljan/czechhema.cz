---
title:  "Úspěch českých šermířů v Drážďanech!"
date:   "2024-06-25"
---
O víkendu 22.-23.6.2024 proběhl v Drážďanech v Německu turnaj [3. Dresdner HEMA-Cup](https://www.facebook.com/events/3186069814856528).
Naši šermíři soutěžili v kategoriích dlouhý meč muži, rapír a dýka a meč a štítek.

V dlouhém meči se ve finále utkali **Martin Vrábeľ** a **Viktor Kliment**, oba z [Rotyky](/kluby/rotyka).
Úspěšnější byl Martin, který přivezl zlato a Viktor zaujal stříbrnou příčku.

Velmi se zadařilo také **Romanu Vítkovi** ze [Školy šermu Paridon](/kluby/paridon), který odvezl dvojité vítězství v kategoriích meč a štítek i rapír a dýka, kde ve finále porazil svého klubového kolegu **Kamila Kazelleho**, který tak získal stříbrnou medaili.

Gratulujeme všem medailistům a děkujeme za skvělou reprezentaci v zahraničí!

Výsledky budou zaneseny do žebříčku hned, jakmile organizátor zpracuje a dodá kompletní oficiální výsledky.
{: .notice}