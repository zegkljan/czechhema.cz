---
title:  "Stránky české HEMA scény spuštěny!"
date:   "2024-06-24"
tags:
  - stránky
---
Vítejte na&nbsp;nových stránkách české HEMA scény!

Stránky vznikly jako můj[^1] "tajný" projekt, protože jsem si zkrátka myslel, že by bylo dobré něco takového mít.
Nemají za&nbsp;cíl vytvářet či prezentovat žádné osobní názory či stanoviska, ale mají sloužit zejména jako informační rozcestník po&nbsp;české HEMA scéně.
Rád přijmu návrhy na&nbsp;zlepšení, doplnění obsahu apod.
{: .notice}

Momentálně tu můžete najít následující:
* [Novinky](/novinky) - zde bude snaha zveřejňovat obecné novinky, např. hlavní výsledky turnajů, aktualizace žebříčku, nové oznámené turnaje u&nbsp;nás apod. Patří sem i ten příspěvek, který právě čtete.
* [Kluby](/kluby) - seznam klubů, které figurují na&nbsp;české HEMA scéně. Nyní je tento seznam naplněn kluby, jejichž zástupci se zúčastnili alespoň jednoho turnaje započítaném v&nbsp;žebříčku za&nbsp;sezónu 2023/2024. Kontakty a další informace jsou výsledkem mého osobního průzkumu. Budete-li chtít cokoliv upravit, zejména pak např. dodat text, který by měl na&nbsp;stránce klubu být, neváhejte mě kontaktovat na&nbsp;libovolném kanále vlevo.
* [Turnaje](/turnaje/budouci) - seznam turnajů u&nbsp;nás, rozdělený na&nbsp;[budoucí](/turnaje/budouci) a [minulé](/turnaje/minule). Většinou si vyhlášení turnaje všimnu, nicméně pokud ne, nebo pokud mi budete chtít usnadnit práci, kontaktujte mě při&nbsp;vyhlášení turnaje s&nbsp;tím, co&nbsp;bych tam měl napsat, a já to rád udělám.
* [Žebříček](https://zebricek.czechhema.cz) - odkaz na&nbsp;žebříček, který od&nbsp;tohoto momentu žije na&nbsp;nové adrese [zebricek.czechhema.cz](https://zebricek.czechhema.cz), ať to vypadá k&nbsp;světu. Jedná se o&nbsp;ten samý žebříček, který jsem vedl v&nbsp;předchozích dvou sezónách a oznamoval ho skrze Facebookovou stránku [Český HEMA žebříček](https://www.facebook.com/HEMAzebricekCZ). V&nbsp;tom hodlám pokračovat i nadále, jako doplněk k&nbsp;těmto stránkám.

[^1]: Já = Jan Žegklitz, kontakty na&nbsp;mě vidíte vlevo.