---
title:  "Dragoon Sabre 2024"
date:   "2024-09-22"
author: "kamil-hozak"
tags:
  - turnaj
  - výsledky
  - žebříček
---
V&nbsp;sobotu 21.9.2024 proběhl v&nbsp;Pardubicích 3.&nbsp;ročník turnaje [Dragoon Sabre](/turnaje/minule/dragoon-sabre-2024).
Šermovalo se v&nbsp;disciplíně "duelová šavle", tedy těžká šavle podle klasických pravidel s&nbsp;právem útoku.
Turnaje se zúčastnilo 33 šermířů zejména z&nbsp;ČR a Polska, ale zastoupení měli i šermíři ze&nbsp;Slovenska, Rakouska a Německa.
Ve&nbsp;skupinové části čekalo na&nbsp;šermíře 5--6 soupeřů, do&nbsp;eliminační pak postoupilo celých 100&nbsp;% šermířů.
Celkově tedy proběhlo během dne 126 zápasů, přičemž v&nbsp;eliminační části se šermovalo na&nbsp;10 zásahů.

Každým rokem se úroveň šermu soutěžících zvedá.
V&nbsp;turnaji s&nbsp;pravidly s&nbsp;právem útoku nelze očekávat úspěch bez&nbsp;znalosti jejich principu, a troufám si říci, že až na&nbsp;několik výjimek jej šermíři chápali a snažili se šermovat podle něj.
Technická úroveň šermířů je každý rok vyšší.

Hlavními rozhodčími turnaje byli pánové Kamil Hozák a Szymon Łojak.

Pro&nbsp;šermíře bylo také připravené bohaté občerstvení. 

Sponzorem cen v&nbsp;turnaji byly firmy SPES a KRIEGER, které věnovaly poukazy pro&nbsp;pódiová místa. 

Na&nbsp;nejvyšších příčkách se umístili:

1. Jan Žegklitz (SHŠ Krkavci)
2. Jerzey Miklaszewski (Silkfencing)
3. Włodzimierz Gończ (Na Ubitej Ziemi)
4. Petr Paščenko (Duelanti od sv. Rocha)
5. Pavel Dostál (Pardubický spolek šermířský)
6. Milan Diviš (Paridon)
7. Jiří Trnka (Manus Regis)
8. David Demeter (Rožnovský šermířský klub)

Turnaj již byl započítán do&nbsp;[HEMA Ratings](https://hemaratings.com/events/details/2167/) i do [Českého HEMA žebříčku](https://zebricek.czechhema.cz/#/2024-2025/sb/mo/ladder), kde jde o první šavlový záznam v této sezóně a vrchol žebříčku tak nyní kopíruje výsledky turnaje:

| Příčka | Jméno | Klub | Počet bodů |
|--------|-------|------|------------|
| 1. | Jan Žegklitz | [SHŠ Krkavci](/kluby/shs-krkavci) | 58 |
| 2. | Petr Paščenko | [Duelanti od sv. Rocha](/kluby/duelanti) | 38 |
| 3. | Pavel Dostál | [PSA](/kluby/psa) | 32 |
| 4. | Milan Diviš | [Paridon](/kluby/paridon) | 31 |
| 5. | Jiří Trnka | [Manus Regis](/kluby/manus-regis) | 30 |

Pardubický spolek šermířský děkuje všem účastníkům a těšíme se na&nbsp;setkání v&nbsp;Pardubicích ještě letos na&nbsp;[XI.&nbsp;Pardubický meč HEMA Tournament 2024](/turnaje/budouci/pardubicky-mec-2024), který se bude konat 7.12.2024.