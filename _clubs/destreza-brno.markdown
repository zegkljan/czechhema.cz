---
title:  &title "Destreza Brno"
tags:
  - klub
  - Brno
author: destreza-brno
---
Destreza Brno je skupina šermířů, která má za&nbsp;cíl individuální rozvoj členů v&nbsp;používání jednodruční zbraně dle jejich výběru.
Jsme zaměřeni na&nbsp;moderní volný šerm s&nbsp;minimem pravidel.
Ve&nbsp;výuce se snažíme udržovat praktický dialog v&nbsp;přátelské a zábavné atmosféře.
Skupina od&nbsp;svého vzniku (~2009) kombinovala poznatky z&nbsp;tehdy dostupných, byť často fragmentárních, informací o&nbsp;šermu ze&nbsp;španělských knih s&nbsp;dalšími pohybovými zvyky historických tanců a jiných pohybových disciplín Iberského poloostrova.
Tyto informace však bylo nutné doplnit moderními znalostmi bojových umění.
Za&nbsp;tímto účelem využil zakládající člen a vyučující Zdenda M. řadu různých zdrojů.
Nejvíce byl však ovlivněn učením Jiřího Drašnara, jehož metody a cvičení se od&nbsp;té doby silně promítají do&nbsp;našich pohybových základů. 

Původně byla skupina zaměřena na&nbsp;práci s&nbsp;rapírem.
Šavle, meče a krátké tyče sloužily k&nbsp;vysvětlování specifických principů.
Od&nbsp;roku 2019 začala menší studijní skupina postupně zapracovávat nové informace získané z&nbsp;primárních i sekundárních zdrojů a zahraničních seminářů.
Zbraně, o&nbsp;které byl zájem v&nbsp;rámci této práce, zahrnovaly zpočátku rapír, renesanční poboční meč (sidesword), šavli a kord z&nbsp;daného kulturního vlivu.
Od&nbsp;roku 2021 se skupina začala intenzivněji zaměřovat na&nbsp;šerm šavlí rodiny Merelo y&nbsp;Casademunt, a to na&nbsp;přání většiny členů.

Nejsme tedy školou čisté la&nbsp;verdadery destrezy.
Nevyhýbáme se ani destreze commún nebo stylu baraterů.
Nemáme čistě turnajové HEMA zaměření.
Dříve jsme velmi využívali i zbraňové vybavení SCA, dnes však díky rozvoji simulátorů HEMA používáme spíše ty.
Dá se říct, že využíváme dostupné prostředky a pomůcky k&nbsp;vlastní koncepci.