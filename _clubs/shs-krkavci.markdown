---
title:  &title "SHŠ Krkavci"
tags:
  - klub
  - Praha
author: krkavci
---
Jsme pražská skupina historického šermu Krkavci. Naším cílem je rekonstruovat husitskou žoldnéřskou kompanii z počátku patnáctého století (1420-1440). Velký důraz věnujeme bojovým dovednostem středověkého žoldnéře, ale nezapomínáme ani na tábornictví, formační boj a taktické postupy. A byť žoldnéře živí boj, jejich život je pestřejší a naším cílem je proto zobrazit i jejich běžný život, práci a zábavu. Současně se také chceme naučit středověkému umění boje dlouhým mečem i v jeho soubojové podobě.

Skupina byla založena léta Páně 2002 a jejím prvním velitelem, dosud s úctou vzpomínaným, byl Vladimír Kňažko, druhým, třetím a čtvrtým, neméně úspěšným velitelem byli Vladimír Nerandžič, Zbyněk Trajer a Mikoláš Havel. Současným velitelem je Karel Murgaš. Kontaktovat jej můžete na e-mailu [velitel@krkavci.cz](mailto:velitel@krkavci.cz).